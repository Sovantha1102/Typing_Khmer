ឥសីពិស្វាមិត្របានរៀបចំជាហោមពិធីកិត្តិយសដល់ព្រះរាមនិងព្រះលក្ស្មណ៍ ដែលបានរៀនចប់គម្ពីរវេទ ។ ខណៈនោះមានយក្សកំណាចមួយឈ្មោះ កាកនាសូរ មកឆាប់ចឹកបំផ្លាញ់ហោមពិធីនេះអស់ ។ ឥសីខឹងបានជប់ធ្នូរសរឱ្យព្រះរាម ព្រះលក្ស្មណ៍បញ្ជាឱ្យព្រះរាមប្រហារយក្សនោះស្លាប់ទៅ ។ ថ្លែងពីព្រះបាទជនកនៅនគរមិថិលា ដល់ខែពិសាខ មាសា ស្ដេចចេញច្រត់ព្រះនង្គ័លមាសក្បែរឈ្នេរស្ទឹងយមុនា ។ ខណៈនោះព្រះអង្គបានទតឃើញទារិកាបណ្ដែតតាមពោងពាយ ស្ដេចត្រេអរណាស់ បាននាំយកនាងទៅនគរចិញ្ចឹមបីបាច់យ៉ាងល្អ ហើយបានដាក់ឈ្មោះថា នាងសីតា ។ លុះនាងធំ ពេញវ័យហើយ ថ្ងៃមួយព្រះជនកបានរៀបចំពិធីល្បងសមត្ថភាពមួយដើម្បីរកអ្នកខ្លាំងពូកែធ្វើជាស្វាមីរបស់នាងសីតា ។ ឥសីពិស្វាមិត្របាននាំព្រះរាម ព្រះលក្ស្មណ៍ទៅចូលរួមប្រកួតផងដែរ ។ បេក្ខជនចូលរួមមានដូចជា ព្រះឥន្ទ្រ ព្រះពហ្ម ព្រះអាទិត្យ ព្រះសូរិយា និងទេវតាជាច្រើនទៀត ។ ជ័យជំនះត្រូវបានទៅលើព្រះរាម ។ ព្រះបាទជនកក៏បានចាត់រាជទូតទៅអញ្ជើញព្រះបាទទសរថឱ្យយាងមកជាអធិបតីក្នុងពិធីរាជាភិសេកព្រះរាមនិងនាងសីតា ។ ក្រោយមក ព្រះរាម នាងសីតា និងក្រុមញាតិវង្សទាំងអស់យាងត្រឡប់ទៅនគរព្ធយុធ្យាវិញ ពេលដល់ពាក់កណ្ដាលផ្លូវបានជួបយក្សឈ្មោះរាមបរសូរ ។ យក្សនេះបានចោទប្រកាន់ព្រះបាទទសរថបានចាត់ចែងរៀបចំពិធីរាជាភិសេកផ្ទេររាជសម្បត្តិ ឱ្យទៅព្រះរាម ។ ប៉ុន្ដែនាងកែកេសីមហេសីចុងជំទស់ដោយរំឭកថា ព្រះអង្គនឹងផ្ទេររាជសម្បត្តិទៅព្រះភិរុតជាកូនរបស់នាងសោយរាជ្យ នៅពេលនាងជួយព្រះអង្គឱ្យទទួលបានជ័យជំនះលើព្រះសូរិយា ។ ព្រះបាទរសរថមានបំណងចែកនគរជាពីរ តែនាងកែកេសីមិនព្រម ហើយសុំឱ្យបណ្ដេញព្រះរាមចេញពីនគរចំនួន១៤ឆ្នាំ ។ ព្រះលក្ស្មណ៍ខឹងយ៉ាងខ្លាំងដកធ្នូរបំរុងនឹងប្រហារជីវិតនាងកែកេសី តែត្រូវបានព្រះរាមឃាត់ទាន់ ។ ព្រះរាម ព្រះលក្ស្មណ៍ នាងសីតា ក្សត្រទាំងបីព្រះអង្គយាងចូលព្រៃ បានជួបប្រពួកឥសីដែលថ្វាយពរដោយត្រេកអរ ។ ព្រះរាមស្នាក់នៅអាស្រមនោះមួយរាត្រី ទើបបន្ដដំណើរទៅទៀតក៏បានជួបកូរខ័នជាអ្នកថ្មើរព្រៃសំបើម រូបកាយសំបុរខ្មៅ មានពលប្រាំមួយម៉ឺនជាបរិវារ ។ កូខ័នសុំខ្លួនបំរើការពារអន្ដរាយនានានៅរាត្រីដែលព្រះមហាក្សត្រទាំងបីអង្គផ្គុំ ។ លុះព្រឹកព្រាងស្វាងសូរិយាព្រះរាមបន្ដដំណើរដល់ឆ្នេរទន្លេមួយ ព្រះអង្គសុំឱ្យកូខ័នជួយចំលងទៅត្រើយនាយ ។ កូខ័នសុំខ្លួនទៅតាម តែព្រះរាមទ្រង់ឃាត់ឱ្យនៅរក្សាព្រៃនិងពលសេនាចុះ ។ ក្សត្រទាំងបីអង្គ ស្ដេចត្រេចលេលាសំដៅទៅភ្នំចិត្រកូដ ។
ខ-ខ្សែ២
	ពេលនោះរដូវប្រាំង ផែនដី ផ្ទៃអាកាសហួតហែង ធម្មជាតិ ព្រៃព្រឹក្សាទាំងឡាយត្រូវភ្លើងឆេះក្រៀមស្វិតក្រញ៉ង់ ។ ដោយអំណាចតេជៈរបស់ព្រះរាម ធ្វើឱ្យធម្មជាតិទាំងនោះប្រែពណ៌ពីស្វិតស្រពោន ទៅជាលាស់ត្រួយ ចេញផ្កាពណ៌ខៀវស្រងាត់ស្រស់បំព្រង អាកាសធាតុត្រជាក់ស្រួល សត្វដែលធ្លាប់តែកាចសាហាវបែរទៅជាស្លូតបូតអស់ ។ តាមដងព្រៃ ព្រះរាមបានលោងលោមព្រះរាជទេពីបណ្ដើររហូតដល់អាស្រមមហាឫសីពារទ្ធាទ្យ  ឥសីបានយល់ក្សត្រទាំងបីអង្គត្រេកអរណាស់ទ្រងចេញមកទទួលសាទរយាងចូលក្នុងបរមសាលា ។ ស្នាក់នៅទីនោះមួយរាត្រីទើបលាឥសីបន្ដដំណើរទៅមុខទៀត ទៅដល់ទន្លេមួយឈ្មោះកាលតី ព្រះលក្ស្មណ៍កាប់ឈើធ្វើជាក្បូនចម្លងព្រះរាម នាងសីតាដល់ត្រើយនាយ ក្សត្រទាំងបីអង្គធ្វើដំណើរ លុះរសៀលទើបដល់ភ្នំចិត្រកូដមហាគិរី ។ នៅឯនគរស្រីព្ធយុធ្យា ព្រះបាទទសរថសោយទិវង្គត ។ ព្រះភិរុតនិងសុត្រុតយាងមកព្ធយុធ្យាតាមការកាឡៃរបស់ព្រះនាងកៃកេសី ។ បន្ទាប់ពីបូជាព្រះសពរួចវិសិដ្ឋមហាឫសបានចាត់ចែងរៀបចំពិធីអភិសេកព្រះភិរុតជំនួសព្រះរាម តែព្រះភិរុតមិនព្រមសោយរាជ្យទេ ហើយក៏ភ្ជុំពលចេញដំណើរទៅយាងព្រះរាមឱ្យត្រឡប់មកគ្រងរាជ្យវិញ ។ ប៉ុន្ដែព្រះរាមមិនព្រមទទួល ហើយសូមឱ្យព្រះភិរុតឡើងគ្រងរាជ្យជំនួសដើម្បីឱ្យសមនឹងពាក្យសច្ចៈរបស់ព្រះវររាជបិតា ។ ឯព្រះអង្គចម្រើនតបៈក្នុងអំឡុង១៤ឆ្នាំទើបត្រឡប់ទៅនគរវិញ ។ ដោយយល់ឃើញថាភ្នំចិត្រកូដនៅជិតពេក អ្នកទាំងបីបានបន្ដដំណើរទៅមុខទៀត ។ ទៅតាមផ្លូវព្រះអង្គបានជួបយក្សមួយឈ្មោះពិរាធ ជាយក្សមួយសាហាវបំរុងនឹងសម្លាប់ព្រះរាម ព្រះលក្ស្មណ៍នឹងឆក់យកនាងសីតា ។
គ-ខ្សែ៣
	ព្រះលក្ស្មណ៍គ្មានសមត្ថភាពតទល់នឹងយក្សនេះទេ ព្រះរាមក៏ផ្លែងសរសំលាប់យក្សពិរាធនេះ ស្លាប់ទៅ ។ នៅពេលព្រះរាម ព្រះលក្ស្មណ៍តាំងសិល្ប៍ នាងសូរបនខាជាប្អូនរាណ៍បានកាឡាខ្លួនជាស្រីសូគ៌ រូបស្អាត់មកចែចង់ ។ ទីបំផុតត្រូវព្រះលក្ស្មណ៍ដៀលត្មិះយ៉ាងខ្លាំង ហើយកោរសក់ កាត់ច្រមុះ ធ្វើឱ្យយក្សស្រីយំទ្រហឹងពេញព្រៃ លឺទៅដល់ក្រុងខរជាបង ។ ការប្រយុទ្ធគ្នាក៏កើតមានឡើងទាំងខុនទូសណ៍ជាប្អូន ត្រីសិរជាកូន និង ក្រុងខរត្រូវព្រះរាមផ្លែងសរប្រហារជីវិតទាំងអស់ ។ នាងសូរបនខាដឹងរឿងនេះហើយ ហោះផ្ចងសមុទ្រទៅបុរីលង្កាទូលប្រាប់សព្វសេចក្ដីចំពោះក្រុងរាពណ៍ ។ ក្រុងរាពណ៍ខឹងណាស់បំរុងលើកទ័ពទៅតទល់នឹងព្ររាម តែពិចារណាទាន់ហើយបញ្ជាឱ្យអាមាត្រឈ្មោះមហារីកកាឡាខ្លួនជាប្រើសមាសមួយ ត្រេចចរលោតលេងក្បែរអាស្រមរបស់នាងសីតា ។ ដោយការលោភលន់របស់នាងសីតា ធ្វើឱ្យក្រុងរាពណ៍ឆក់យកនាងបាន ។
ឃ-ខ្សែ
	ក្រុងរាពណ៍យកនាងសីតាទៅ ហោះកាត់អាកាសបានជួបសត្វកុក ព្រះនាងសីតាបានផ្ដែផ្ដាំឱ្យកុកជួយប្រាប់ព្រះរាមផង។ ដំណើរទៅមុខទៀតបានជួបគ្រុឌមួយឈ្មោះជតាយុជាមិត្តរបស់ព្រះបាទទសរថ ហើយបានប្រយុទ្ធគ្នា។ ទីបំផុតក្រុងរាពណ៍ដោះព្រះទម្រង់នាងសីតា ចោលត្រូវបាក់ស្លាបគ្រុឌធ្លាក់ទៅនៅទៀបនឹងជើងភ្នំមួយ។ យក្សនាំនាងសីតាទៅលាក់ទុកក្នុងឧទ្យានអសោកនាក្រុងលង្កា ។ ព្រះរាម ព្រះលក្ស្មណ៍យំសោកសង្រែងយ៉ាងខ្លាំងនៅពេលដែលមិនឃើញនាងសីតានៅក្នុងអាស្រមព្រះរាម ព្រះលក្ស្មណ៍ដើរស្វែងរកនាងសីតា តាមផ្លូវបានជួបយក្សមួយឈ្មោះកុម្ភណ្ឌដែលប្រមាថព្រះអង្គ ព្រះរាមក៏ប្រហារយក្សនោះចោលទៅ ។ ដំណើរព្រះអង្គបានជួបនឹងបក្សីកុកដែលប្រាប់តាមបណ្ដាំរបស់នាងសីតា ។ ព្រះរាមខ្ញាល់បំរុងនឹងប្រហារជីវិតកុក កុកបានសុំជីវិតហើយថ្វាយខ្លួនបម្រើ ។ 